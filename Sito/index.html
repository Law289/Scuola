<!DOCTYPE html>
<html lang="en">

    <head>
        <meta charset="UTF-8">
        <link rel="stylesheet" href="CSS/style.css">
        <title>La Storia dell'Anima Oscura</title>
    </head>

    <body>
        <h1>SoulsBorne: la storia finora</h1>

        <h2>SoulsBorne</h2>
        <p>Questo franchise ha dato vita a un intero nuovo genere di giochi, chiamato "souls-like". Con il nome
            "SoulsBorne" si includono tutti i più grandi giochi della casa giapponese FromSoftware che presentano nel nome
            la parola "souls" o "borne". Questi sono Demon's Souls, la trilogia di Dark Souls e Bloodborne.
        </p>
        <p>
            La casa produttrice è stata molto criptica nel racconto della storia, che deve essere per lo più ricercata
            nelle descrizioni degli oggetti o attraverso alcuni dettagli. Questa scelta è stata vincente in quanto permette
            ai giocatori interessati esclusivamente al gameplay di combattimento di non annoiarsi con lunghi dialoghi e cutscene
            mentre permette agli esploratori di effettuare teorie sui collegamenti tra i diversi elementi di gioco.
        </p>
        <p>
            Ricorda dunque che quanto leggerai in questa pagina non è la storia ufficiale, ma la teoria più accreditata del momento.
        </p>
        <h2>La caduta di Boletaria</h2>
        <p>
            Tutto inizia nelle vicende di Demon's Souls. L'Antico, un demone che in passato era stato sigillato nelle profondità
            della Terra, si è risvegliato e, nutritosi delle anime degli uomini che si sacrificavano a lui, a rilasciato una
            nebbia oscura sul regno di Boletaria, eliminando quasi ogni forma di vita ad eccezione dei demoni da lui stesso
            creati. Il protagonista di Demon's Souls deve quindi addentrarsi nel regno alla ricerca del Re, che si è venduto
            all'Antico utilizzando la sua spada in grado di rubare l'anima alle creature con cui combatte per nutrire il
            demone. Allora il nostro cavaliere inizierà a vagare per Boletaria racimolando anime di demoni ed Arcidemoni a
            sufficienza per accedere al covo del re e dell'Antico. Qui il re verrà sconfitto, ma...
        </p>
        <h2>L'Era dell'Oscurità</h2>
        <p>
            ...ma il giocatore si trova davanti a tre scelte. Permettere alla Fanciulla in nero, guardiana dell'Antico, di
            sigillare nuovamente il demone che, senza l'aiuto del re e senza più demoni da controllare, non potrà nutrirsi e
            mantenere la nebbia; oppure diventare un Monumentale, una creatura dai grandi poteri in grado di fermare l'avanzata
            dei demoni; o ancora uccidere la Fanciulla con la spada del Re e usare la sua anima per diventare un nuovo demone
            al servizio dell'Antico. In ogni caso, la storia si ripete ed eventualmente un giorno l'Antico tornerà di nuovo
            oppure un nuovo cavaliere arriverà a sconfiggerlo ancora. Ed infatti verrà il giorno in cui un cavaliere fallirà
            nella sua impresa e la nebbia si spargerà per il mondo, costringendo la vita ad esistere sottoterrra, mentre
            al di fuori l'unica specie in grado di soppravvivere è quella dei draghi eterni. Inizia così l'Era dell'Oscurità,
            che proseguirà fino a quando...
        </p>
        <h2>L'Età del Fuoco</h2>
        <p>
            ...fino a quando, in una grotta sotterranea, nascerà la Prima Fiamma. Essa è un potere nato dal Chaos, che solo
            la creatura più potente può sfruttare. Questa creatura è un uomo di nome Gwyn, che verrà ribattezzato Signore del
            Sole perché porterà la luce nuovamente nel mondo. Ma per farlo verrà aiutato da 2 creature che hanno avuto accesso
            alla Prima Fiamma: Nito, il primo dei morti, che ha sfruttato il potere per creare un esercito di morti, e la
            Strega di Izalith con le sue figlie del Chaos, che diffonderanno una pestilenza tra i draghi. Questi ultimi,
            indeboliti dall'azione dei due, verranno infine abbattuti definitivamente dai fulmini di Gwyn. La nebbia verrà quindi
            dispersa e la vita potrà tornare in superficie, dove gli dei, ovvero la famiglia di Gwyn, hanno ricostruito la
            civiltà. Da quel momento esiste l'Età del Fuoco. Nel mentre, però...
        </p>
        <h2>Il Segno Oscuro</h2>
        <p>
            ...però, c'è un'altra creatura che è riuscita a domare la Prima Fiamma, ma in modo diverso. Questa creatura è il
            Nano Furtivo, che ha trovato la parte più oscura della Prima Fiamma, quella che ha poi dato origine all'Abisso,
            l'oscurità stessa che corrompe gli esseri viventi rendendoli vacui, ovvero senza uno scopo, vuoti, appunto.
            Questa oscurità ha corrotto la sua anima e ha permesso ai discendenti del Nano Furtivo di creare una nuova
            specie: gli uomini, portatori dell'Anima Oscura. Gwyn, terrorizzato dal potere oscuro di queste anime, che in
            origine sono state in grado di uccidere gli Arcidraghi senza l'aiuto della Fiamma, decide di maledire il genere
            umano con il Segno Oscuro, che rende gli uomini immortali ma sempre più vacui ad ogni morte, e inoltre essi non
            saranno in grado di utilizzare i loro pieni poteri fino a quando la Prima Fiamma esisterà. E infatti...
        </p>
        <h2></h2>
    </body>

</html>